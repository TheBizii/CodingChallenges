# 2020 - 1. skupina, 1. naloga - Vesoljske vsote

Preučevalec vesoljske matematike, Tim, je na eni izmed svojih odprav v vesolje odkril skrivnosten tuj zapis vsot. Niz "**\* - - - \* \* - \* - - - - - \***“ predstavlja vesoljski zapis vsote 1 + 4 + 4 + 5 + 10. Po podrobnem pregledu nekaj zapisov je ugotovil, da za zapisovanje vsot v vesolju obstajajo naslednja pravila:
* Na začetku postavimo trenutno število na 1.
* Znak "\*" doda trenutno število v zapis vsote (na konec).
* Znak "-" poveča trenutno število za 1.

Tim ni najbolj spreten pri programiranju, zato te prosi, da mu napišeš program (ali podprogram oz. funkcijo), ki vesoljski zapis vsote pretvori v človeku berljiv račun. Na standardni vhod bo tvoj program dobil niz znakov "\*“ in "-“, ki naj ga pretvori v človeku berljiv račun (na koncu naj doda tudi enačaj in končno vrednost vsote) in izpiše na standardni izhod (ali pa v datoteko vsota.txt, karkoli ti je lažje). Predpostaviš lahko, da vsebuje vhodni niz vsaj eno zvezdico "\*“. Zgornji niz naj tvoj program izpiše kot "1 + 4 + 4 + 5 + 10 = 24“.

Tim je pripravil tudi dva primera, da mu boš lažje pomagal.

## Primer 1

**Vhod**: \* - - - \* \* - \* - - - - - \*
**Izhod**: 1 + 4 + 4 + 5 + 10 = 24

Naslednja tabela kaže vrednost trenutnega števila po vsakem prebranem znaku:

Znak | | \* | - | - | - | \* | \* | - | \* | - | - | - | - | - | \*
--- | --- | --- | --- | --- | --- | --- | --- | --- | --- | --- | --- | --- | --- | --- | --- | 
Število | 1 | 1 | 2 | 3 | 4 | 4 | 4 | 5 | 5  | 6 | 7 | 8 | 9 | 10 | 10

## Primer 2


**Vhod**: - - - - - \* - \*
**Izhod**: 6 + 7 = 13

Naslednja tabela kaže vrednost trenutnega števila po vsakem prebranem znaku:

Znak | | - | - | - | - | - | \* | - | \*
--- | --- | --- | --- | --- | --- | --- | --- | --- | ---
Število | 1 | 2 | 3 | 4 | 5 | 6 | 6 | 7 | 7

